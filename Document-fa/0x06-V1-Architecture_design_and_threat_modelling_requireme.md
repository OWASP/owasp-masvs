<div dir="rtl" markdown="1">

# V1: نیازمندی‌های معماری، طراحی و مدل‌سازی تهدید

## هدف کنترل

در یک دنیای ایده‌آل امنیت در تمام مراحل توسعه برنامه باید در نظر گرفته شود. اما در واقعیت، امنیت اغلب در مرحله آخر چرخه حیات توسعه نرم‌افزار موردتوجه قرار می‌گیرد. علاوه بر کنترل‌های فنی، استاندارد وارسی امنیت برنامه کاربردی موبایل، نیاز به ایجاد فرایندهایی دارد که بتوان از مورد توجه بودن امنیت در زمان برنامه‌ریزی معماری برنامۀ موبایل و شناخت وظیفه‌مندی‌های اصلی و امنیتی مؤلفه‌ها اطمینان حاصل نمود. از آنجایی که بسیاری از برنامه‌های موبایل به‌عنوان سرویس‌دهنده از راه دور عمل می‌کنند، باید از اعمال استانداردهای امنیتی مناسب برای آن سرویس‌ها اطمینان حاصل نمود - تست برنامه موبایل در محیط ایزوله کافی نیست.

دسته‌بندی "V1"، نیازمندی‌های مرتبط با فاز معماری و طراحی برنامه کاربردی موبایل را فهرست می‌نماید. به‌این‌ترتیب، این تنها دسته‌بندی‌ای است که به موارد آزمون فنی در راهنمای آزمودن برنامه کاربردی موبایل OWASP نگاشت نمی‌شود. برای پوشش موضوعاتی مانند مدل‌سازی تهدید، چرخه حیات توسعه امن نرم‌افزار، مدیریت کلید، خوانندگان MASVS باید به پروژه‌های مرتبط با OWASP و یا سایر استانداردهای ارائه‌شده در زیر مراجعه نمایند.

## نیازمندی‌های وارسی امنیت

نیازمندی‌های سطح یک و دو استاندارد وارسی امنیت برنامه‌های کاربردی موبایل بصورت زیر فهرست شده اند.

| # | MSTG-ID | شرح | سطح یک | سطح دو |
| -- | -------- | ---------------------- | - | - |
| **1.1** | آزمون امنیت برنامۀ کاربردی موبایل-فاز معماری-1 | تمامی مؤلفه‌های برنامۀ کاربردی موردنیاز شناسایی و شناخته‌شده‌اند. | ✓ | ✓ |
| **1.2** | آزمون امنیت برنامۀ کاربردی موبایل-فاز معماری-2 | اعمال کنترل‌های امنیتی نه فقط در سمت مشتری بلکه در نقاط انتهایی از راه دور مرتبط نیز صورت می‌گیرد. | ✓ | ✓ |
| **1.3** | آزمون امنیت برنامۀ کاربردی موبایل-فاز معماری-3 | یک معماری سطح بالا در برنامۀ کاربردی موبایل و تمامی سرویس‌های متصل به آن تعریف شده است و امنیت در آن معماری در نظر گرفته شده است. | ✓ | ✓ |
| **1.4** | آزمون امنیت برنامۀ کاربردی موبایل-فاز معماری-4 | داده‌های حساس در برنامۀ کاربردی موبایل، به‌صراحت مشخص شده‌اند. | ✓ | ✓ |
| **1.5** | آزمون امنیت برنامۀ کاربردی موبایل-فاز معماری-5 | تمامی مؤلفه‌های برنامۀ کاربردی موبایل بر اساس عملکرد امنیتی و یا تجاری که ارائه می‌کنند، مشخص شده‌اند. |  | ✓ |
| **1.6** | آزمون امنیت برنامۀ کاربردی موبایل-فاز معماری-6 | مدل‌سازی تهدیدی که برای برنامۀ کاربردی موبایل و تمامی سرویس‌های مرتبط از راه دور ایجاد شده است، تهدیدات بالقوه و اقدامات متقابل را شناسایی می‌نماید. |  | ✓ |
| **1.7** | آزمون امنیت برنامۀ کاربردی موبایل-فاز معماری-7 | تمامی کنترل‌های امنیتی به‌صورت متمرکز پیاده‌سازی شده‌اند. |  | ✓ |
| **1.8** | آزمون امنیت برنامۀ کاربردی موبایل-فاز معماری-8 | یک خط‌مشی صریح برای نحوه مدیریت کلیدهای رمزنگاری (در صورت وجود) و چرخه عمر کلیدهای رمزنگاری اعمال می‌شود. در حالت ایده آل، از یک استاندارد مدیریت کلید همانند NIST SP 800-57 پیروی نمایید. |  | ✓ |
| **1.9** | آزمون امنیت برنامۀ کاربردی موبایل-فاز معماری-9 | یک سازوکار برای اجرای بروز رسانی برنامۀ کاربردی موبایل وجود دارد. |  | ✓ |
| **1.10** | آزمون امنیت برنامۀ کاربردی موبایل-فاز معماری-10 | امنیت در تمامی مراحل چرخۀ حیات توسعۀ نرم‌افزار در نظر گرفته شده است. |  | ✓ |
| **1.11** | آزمون امنیت برنامۀ کاربردی موبایل-فاز معماری-11 | یک سیاست افشای مسئولیت‌پذیرانهٔ (آسیب‌پذیری) در حال اجرا است و به‌طور مؤثری اعمال می‌شود. |  | ✓ |
| **1.12** | آزمون امنیت برنامۀ کاربردی موبایل-فاز معماری-12 | برنامۀ کاربردی موبایل باید با قوانین و مقررات حفظ حریم خصوصی مطابقت داشته باشد. | ✓ | ✓ |

## مراجع

برای دریافت اطلاعات بیشتر به آدرس‌های زیر مراجعه نمایید:

- ده تهدید برتر موبایل OWASP - تهدید رتبه دهم (وظیفه‌مندی فرعی) - <https://owasp.org/www-project-mobile-top-10/2016-risks/m10-extraneous-functionality>
- OWASP راهنمای معماری امن - <https://www.owasp.org/index.php/Application_Security_Architecture_Cheat_Sheet>
- OWASP مدلسازی تهدید - <https://owasp.org/www-community/Application_Threat_Modeling>
- OWASP راهنمای چرخۀ حیات توسعۀ امن نرم‌افزار - <https://github.com/OWASP/CheatSheetSeries/blob/master/cheatsheets_excluded/Secure_SDLC_Cheat_Sheet.md>
- راهنمای چرخۀ حیات توسعۀ نرم‌افزار مایکروسافت - <https://www.microsoft.com/en-us/sdl/>
- NIST SP 800-57 استاندارد- <http://csrc.nist.gov/publications/nistpubs/800-57/sp800-57-Part1-revised2_Mar08-2007.pdf>
- security.txt-<https://securitytxt.org>

</div>
